---
title: Звукоряд інструмента
---

Автор: Макс Солдатенко.

Розкажу про те, що попервах викликає найбільше запитань - звукоряд.

Це найцікавіший етап, на якому люди часто відчувать найбільші муки вибору. Бо звукоряд - це характер хендпана, його душа. Тому загальна порада тут буде така: гугліть handpan scales, слухайте і вибирайте те, що вам резонує. Якщо хочете "пограти" на інструменті, раджу скористатися [онлайн-додатком](https://handpaner.com/). Це такий собі "virtual handpan player". Там ви зможете вибрати лад (model), висоту дінга (ding) - а, відповідно, і всього ладу, - або вручну ввести будь-який лад з Інтернету, і програма сама "побудує" вам цей хендпан.

Втім, є кілька нюансів, які варто пояснити, щоб ви точно зробили правильний вибір. По-перше, я не раджу одразу брати хендпан на 11+ нот, особливо так звані "мутанти", де на одному боці знаходиться більше 1 ряду нот. Це і дорого, і достатньо складно в освоєнні. По-друге, з обережністю розглядайте лади, основані на гармонічному мінорі (ті, які мають відчутний "хабібішний", східний присмак - Hijaz, Hijazkiar, Orion, Saladin, тощо), а також блюзові звукоряди. Чим більш специфічно, екзотично звучить лад - тим більший ризик занудьгувати або просто не подружитися з ним.

А тепер кілька особистих рекомендацій для початківців:

- Kurd (також відомий як Annaziska): найбільш популярний в світі звукоряд. Це класичний мінор: насичений, різноманітний, мрійливий, може бути як меланхолійним, так і піднесеним, життєрадісним. Тоніка (основна, опорна нота ладу) - друга ліворуч. Більшість вчителів хендпана рекомендують цей звукоряд.
  - Saraz Handpan C# Minor " Annaziska " " Kurd " ( Stainless Steel ).
- Celtic (він же Amara): найбільш популярний на пострадянському просторі звукоряд. Світлий брат Курда, з пропущеною другою нотою. Не має півтонових інтервалів, тому більш відкритий, безпосередній і радісний, ніж Курд. Більшість інструментів в наших хендпан-школах - саме в цьому звукоряді. Тоніка - перша нота праворуч (що дуже зручно, якщо ти правша). Моя особиста рекомендація #1.
  - Amara D Handpan.
- Mystic (або його розширений варіант, Mystery): один з популярних мінорних ладів, відомий в нас завдяки Толіку Гернаденку. Темний брат Курда, з пропущеною третьою нотою. Має прогресію "півтон-півтора", яка дає тривожний саспенс і містичний, темний, звабливий кач. Менш різноманітний, ніж його брати, проте значно еротичніший. Тоніка, як і в Кельтіка - перша нота праворуч.
  - Yishama Pantam - "C# Low Mystic".
- Pygmy: дуже простий в освоєнні і разом з тим виразний звукоряд. Пентатонічний лад, який назвою зобов'язаний африканському племені, з якого походить. Має ностальгічний, осінній настрій, при цьому дуже жвавий, динамічний і чіпкий, від нього важко відірватися. Тоніка зазвичай друга ліворуч (на високих пігмі), проте зустрічаються і "правосторонні" моделі (зазвичай нижчі), з розташуванням як в Кельтіка.
  - Середньо-низький Пігмі в до# Ayasa Handpan C# Pygmy 8+1 Ember.
  - Високий Пігмі в ля Veles Sound Sculpture I Handpan I A Pygmy (HP).
  - Ультра-низький пігмі в фа 2 октави.
  - F2 low low pigmy.
- Equinox: задумливий і мрійливий мінорно-мажорний лад, який добре підходить для медитацій. Назва, перекладається як "рівнодення", чудово пасує цьому спокійному, збалансованому звукоряду. Тоніка - друга нота праворуч.
  - Axiom E Equinox.
- SaBye (іноді SaByeD): найпопулярніший мажорний звукоряд. Спокійний, радісний, медитативний і простий в освоєнні, цей звукоряд чудово підійде для початківців. Настрій - шанті-шанті. Тоніка - друга нота праворуч.
Isthmus Instruments - E SaByeD Handpan.

